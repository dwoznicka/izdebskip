---
layout: post
title:  "GITARA W&nbsp;DŁOŃ!"
title_og: "GITARA W&nbsp;DŁOŃ!"
readtime: "4 minut"
second_readtime: "Czas oglądania polecanych filmików: ok. 41 minut"
description: "Umówmy&nbsp;się, jest ich wiele. Jako uzależniony od youtube’a człowiek, muszę przyznać, że znam większość kanałów, gdzie motywem przewodnim jest gitara – ale jeden kanał to taki, na którym podziwiamy najszybszego gitarzystę na świecie, a&nbsp;drugi to ten który subskrybujemy, bo jego autor jest bardzo charyzmatyczną postacią..."
image_url: 'https://s3.eu-central-1.amazonaws.com/pawelizdebski.pl/assets/blog/gitara-w-dlon.jpg'
image_index_url: 'https://s3.eu-central-1.amazonaws.com/pawelizdebski.pl/assets/blog/gitara-w-dlon-small.jpg'
hide_header: false
---

Umówmy&nbsp;się, jest ich wiele. Jako uzależniony od youtube’a człowiek muszę przyznać, że znam większość kanałów, gdzie motywem przewodnim jest gitara – ale jeden kanał to taki, na którym podziwiamy najszybszego gitarzystę na świecie ([Sergiy Putyatov](https://www.youtube.com/watch?v=wWcB84Gn1lU) – 27 dźwięków na sekundę), a&nbsp;drugi to ten, który subskrybujemy, bo jego autor jest bardzo charyzmatyczną postacią, treści są ciekawe i&nbsp;zaskakujące i&nbsp;co dla mnie najważniejsze – uczą. Ten wpis na blogu mocno uderza w&nbsp;ludzi, którzy nie grają, ale uwierzcie mi, że na każdym z&nbsp;kanałów znajdziecie coś dla siebie (zwłaszcza kanał nr **1** i&nbsp;nr **4**), oczywiście jeśli kochacie muzykę... A&nbsp;PRZECIEŻ KAŻDY KOCHA MUZYKĘ! Jeśli ktoś mnie spyta w&nbsp;nocy o&nbsp;północy, co ma obejrzeć, żeby na nowo odkrywać ten cudowny szarpany instrument, to powiem bez wahania:

**[samuraiguitarist](https://www.youtube.com/user/samuraiguit)**

Tłumacz&nbsp;się Izdebski, co w&nbsp;nim takiego jest! Ano przede wszystkim kreatywność, a&nbsp;że ta to ponoć inteligencja w&nbsp;zabawie, to ciężko po jednym filmiku nie zostać na dłużej. Steve to Kanadyjski jutuber z&nbsp;japońskimi korzeniami. W&nbsp;swoich treściach łączy tematy techniczne, teoretyczne oraz praktyczne. Co jakiś czas autor wstawia filozoficzne dysputy na temat muzycznego savoir-vivre, rynku, funkcjonowania muzyka w&nbsp;dzisiejszym świecie, czy po prostu urzeka swoimi aranżacjami znanych utworów [Gitarowa Mieszanka Disneya](https://www.youtube.com/watch?v=bgFjj3alWLg)!
Pseudonim tego artysty to nie jest przypadek. Tatuaż na mojej prawej ręce to również nie jest przypadek. Właściwie gdyby nie ten kanał, to nie musiałbym cierpieć ponad godziny w&nbsp;studio tatuażu. Są to dokładnie dwa znaki z&nbsp;Chińskiego Alfabetu Kanji, których nie utrwaliłbym sobie na przedramieniu, gdyby nie książka pt. „ZenGuitar”, w&nbsp;której... autor porównuje gitarę do samurajskiego miecza i&nbsp;jak mi życie miłe (czasami niemiłe), od tamtej pory postanowiłem, że zostanę muzycznym „unsui”, co to oznacza? Obejrzyj [Coś Więcej niż Gitarzysta](https://www.youtube.com/watch?v=0CWXZVDP154)! I&nbsp;nawrzucaj mi, jeśli uważasz, że ten gość nie ma racji :)

**[Paul Davids](https://www.youtube.com/user/Luapper)**

Dużo bym oddał za to, żeby Paul był moim nauczycielem gitary. Jego charyzma i&nbsp;moc tkwi w&nbsp;spokoju, ogromnej wiedzy i&nbsp;głosie, który sprawia, że wszystko na gitarze jest możliwe – jeśli&nbsp;się przyłożysz. Co więcej gospodarz kanału sam wyzywa swoje ego i&nbsp;umiejętności na pojedynek i&nbsp;pokazuje w&nbsp;fantastyczny sposób to, że nauka gry na gitarze to proces, a&nbsp;nie szukanie efektu na już. Co więcej, Paul to gitarzysta, który wiecznie rozkminia tematy, które są bardzo ważne, a&nbsp;totalnie nie poruszane, np. jeśli chodzi o&nbsp;kupno gitary. Często myślimy nad kolorem, brzmieniem, marką etc. Dopiero po trafieniu na jego kanał zrozumiałem, że brzmienie to nie tylko kwestia drewna, z&nbsp;którego została zbudowana gitara, ale też z&nbsp;jej kształtu i&nbsp;wielkości pudła rezonansowego. Warto przejrzeć choćby [TEN](https://www.youtube.com/watch?v=v5HAC-05O9s) filmik, żeby zobaczyć jak nieduża różnica budowy gitary wpływa na jej brzmienie. Paul nie należy do internetowych ekstrawertyków z&nbsp;dowcipnym montażem, więc jak już odpalisz ten kanał, to pozwól sobie na skupienie, a&nbsp;nawet przygotowanie czegoś do pisania. Na tą chwilę pierwsze miejsce w&nbsp;moim rankingu gitarowych jutuberów.

**[Guitar Way Z miłością do gitary](https://www.youtube.com/channel/UC9Fvev0zA2VhV4mzwz1Ht5Q)**

Jest i&nbsp;polski akcent. Szymon, bo tak ma na imię Twórca kanału, mówi wprost, jest przy tym ludzki i&nbsp;najzwyczajniej w&nbsp;świecie jest świetnym gitarzystą. Warto przyjrzeć&nbsp;się jego filmikom apropo teorii muzyki w&nbsp;odniesieniu do gitary, bo kto z&nbsp;nas nie szuka złotego środka na zapamiętanie wszystkich [dźwięków na całym gryfie](https://www.youtube.com/watch?v=Ayvp1S5eucU)? Oprócz rzeczy stricte muzycznych, również te przyziemne jak... no właśnie, bo czy aby na pewno [wiesz jak założyć struny w&nbsp;gitarze akustycznej](https://www.youtube.com/watch?v=ZVcOZ1vHNxc)? Pokładam ogromne nadzieję w&nbsp;twórcy tego kanału, bo jest wzorem dla gitarowych treści na Polskim YT. 

**[Josh Turner Guitar](https://www.youtube.com/user/200000028)**

Podczas nauki trzeba sobie robić przerwę. Ja relaksuję&nbsp;się przy nagraniach Josha, który pomimo swojego wieku, bierze do ręki gitarę z&nbsp;niemalże świętym namaszczeniem. To, co mnie przyciąga na ten kanał, to naturalność, surowe nagrywanie bez cięć, upiększeń i&nbsp;muzycznych makijaży oraz warsztat z&nbsp;ogromną dokładnością. Apropo relaksu, zobaczcie jak brzmi [„Ice Miner”...](https://www.youtube.com/watch?v=yhZRemSLxOc) w&nbsp;Andach. Musicie przyznać, że ten kadr to odprężenie samo w&nbsp;sobie. Josh nagrywa też ze znajomymi i&nbsp;ta atmosfera wzbudza we mnie zazdrość. Ci ludzie są młodsi ode mnie, a&nbsp;czują utwory sprzed dnia moich urodzin jak niejeden stary bluesman. Zresztą, co ja Was tu będę trzymał, sprawdźcie jedyny słuszny cover [The Eagles](https://www.youtube.com/watch?v=SKGJyVWRdJM) i&nbsp;po prostu Take it easy! (suchar pisany). Na sam koniec - Josh jakiś czas temu przeprowadził&nbsp;się do Nowego Jorku tylko po to, żeby zająć&nbsp;się muzyką w&nbsp;opcji “full-time”. Strasznie lubię takie akcje, bo motywują do tego, żeby zająć&nbsp;się tym, co&nbsp;się kocha. I oczywiście, nie każdy może sobie na to pozwolić, ale właśnie tacy ludzie jak Josh sprawiają, że mi&nbsp;się chce, bo bez ryzyka, łatwo osiąść w&nbsp;bezpiecznym miejscu. 

Podsumowując – autorzy tych kanałów to kreatywni i&nbsp;wybitni kolesie. Szanuję ich umiejętności, poświęconą pracę i&nbsp;wiedzę. Natomiast trzeba pamiętać, że każdy z&nbsp;nich prawdopodobnie był lub nadal jest nauczycielem gitary. Youtube to niesamowita alternatywa, z&nbsp;której nauczyłem&nbsp;się bardzo dużo. Jednakże spotkanie oko w&nbsp;oko z&nbsp;profesjonalistą to o&nbsp;wiele bardziej wartościowy czas. Znalezienie swojego gitarowego mentora to naprawdę wielka sprawa. Praca nad dynamiką, prawidłowe ułożenie ręki, prace domowe czy konstruktywna krytyka – tego filmik na youtube z&nbsp;Tobą nie przepracuje :) 

Zostawiam Was z&nbsp;4 kanałami, na których znajdziecie stos treści apropo grania, ćwiczenia, sprzętu, myślenia, improwizacji, gitarowych life-hacków i&nbsp;innych. Żegnam&nbsp;się i&nbsp;... lecę nadrobić zaległe filmiki ^^

P.S Gdyby ktoś z&nbsp;Warszawy miał ochotę naprawdę wejść na wyższy poziom, albo i&nbsp;zacząć od nowa przygodę z&nbsp;gitarą, to polecam najlepszego nauczyciela, z&nbsp;jakim miałem przyjemność współpracować:
Michał Przerwa-Tetmajer, więcej info o&nbsp;tu: [gitara.waw.pl](http://gitara.waw.pl/)

/P
