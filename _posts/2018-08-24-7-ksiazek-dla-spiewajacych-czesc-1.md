---
layout: post
title:  "7 Książek Dla Śpiewających! CZ. 1"
description: "Post, który czytacie, był w mojej głowie już od dawna. Książki poniżej odmieniły znacznie mój wokalny świat. Trzeba jednak pamiętać, że śpiewanie to nie jest umiejętność, której można nauczyć się z książki..."
image_url: 'https://res.cloudinary.com/pawel-izdebski/image/upload/v1535055067/main.jpg'
image_index_url: 'http://res.cloudinary.com/pawel-izdebski/image/upload/c_scale,w_720/v1535055067/main.jpg'
---

#### Na samym początku pragnę poinformować, że nie jestem pedagogiem emisji głosu. Post, który czytacie, był w mojej głowie już od dawna. Ksiązki poniżej odmieniły znacznie mój wokalny świat.

Trzeba jednak pamiętać że śpiewanie to nie jest umiejętność której można nauczyć się z książki, natomiast mocno wierzę w to że zapisane słowa i obrazki mogą znacznie pobudzić naszą wyobraźnie, która często pomaga przeskoczyć wokalne problemy i blokady. Zawsze denerwowało mnie kiedy nauczyciel mówił mi że muszę znaleźć „swój sposób”. Im dłużej zgłębiam tajniki śpiewania tym bardziej rozumiem o co w tym wszystkim chodzi. Żeby było jasne, książki o których, mam nadzieję przeczytacie to jedna setna pozycji jeśli chodzi o literaturę poświęconą emisji głosu. Ten dziewiczy post na moim blogu będzie bazował wyłącznie na książkach które przeczytałem i które zmieniły moje patrzenie na wydawanie z siebie dźwięku. Wielu moich znajomych nie cierpi gdy mówię „to jest temat rzeka”. Ale uwierzcie mi że jeśli chodzi o śpiewanie – to jest temat rzeka.  Co dobre dla mnie dla Ciebie może okazać się bezsensowną kupą bzdur i odwrotnie. Zapraszam do mojego muzycznego mikroświata a zarazem premierowego otwarcia mojego bloga. Pierwszy post o śpiewaniu – czyli o tym co kocham najbardziej na świecie.

1. "Mówię i śpiewam świadomie" Bogumiła Tarasiewicz 

    <blockquote>
        Cytat z pierwszej strony
    </blockquote>
    <small>Bogumiła Tarasiewicz</small>

    Podręcznik do nauki emisji głosu, ten podtytuł najlepiej oddaje to co jest w książce. Podstawowe zagadanienia teoretyczne i ćwiczenia praktyczne wraz z mnóstwem obrazków i rysunków. Uważam że każda osoba która chce śpiewać zawodowo czy lub jak kto woli profesjonalnie – powinna znać anatomiczną budowę swojego najważniejszego narzędzia pracy.  Śpiewając  „I will always love you” prawdopodobnie nie będziesz myślał/a o chrząstce tarczowatej czy przestrzeni podgłośniowej  ale ogólna budowa krtani i świadomość działania fałd głosowych wydaje się być niezbędna do pracy na dłużej.  Dlatego też w książce dowiecie się o tym w jaki sposób wydobywacie z siebie dźwięk, jak nie daleko jest od ludzkiego głosu do strun w gitarze czy fortepianie i jak bardzo całe ciało bierze udział w najprostszej zaśpiewanej frazie. Oprócz tego ciekawe informacje o patologiach i chorobach związanych z głosem. Jak dbać o higienę naszego aparatu i co najważniejsze – dlaczego powinniśmy ćwiczyć i stale rozwijać nasze umiejętności. Na sam koniec autorka zostawia nas z konkretnymi ćwiczeniami artykulacyjnymi, co daje duże pole do popisu i sprawdzenie swojego „języka” i dykcji, która według wielu jest kluczem do prawidłowego śpiewania. Tylna okładka jasno informuje że książka jest dla każdego kto „zawodowo” zajmuje się głosem. To zdanie sugeruje nam to co napisałem na początku – te kilkaset oprawionych stron nie wychwyci i nie powie nam że robimy ćwiczenia nieprawidłowo. Nieumiejętne ich wykonywanie może prowadzić do kontuzji, chrypek i zacisków dlatego uważam że ta pozycja to super uzupełnienie wiedzy w zakresie emisji głosu, a może nawet pole do dyskusji ze swoim nauczycielem?

