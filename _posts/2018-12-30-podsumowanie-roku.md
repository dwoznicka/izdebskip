---
layout: post
title:  "Podsumowanie 2018"
title_og: "Podsumowanie 2018"
readtime: "7 minut"
description: "*Przed rozpoczęciem czytania należy włączyć ten utwór:
Gravity - John Mayer - już? To teraz się rozsiądź, zaczynamy!"
image_url: 'https://s3.eu-central-1.amazonaws.com/pawelizdebski.pl/assets/fotorelacje/12-2018/podsumowanie_2018.jpg'
image_index_url: 'https://s3.eu-central-1.amazonaws.com/pawelizdebski.pl/assets/fotorelacje/12-2018/podsumowanie_2018_xs.jpg'
hide_header: false
---

*Przed rozpoczęciem czytania należy włączyć ten utwór:

[Gravity - John Mayer](https://www.youtube.com/watch?v=dBFW8OvciIU) - już? To teraz&nbsp;się rozsiądź, zaczynamy!

Pierwszym założeniem tego wpisu była chronologia, po czym zrozumiałem, że styczeń łączy&nbsp;się z&nbsp;lipcem, luty z&nbsp;grudniem i&nbsp;układanie wszystkiego po kolei nie jest możliwe, a&nbsp;przynajmniej nie w&nbsp;tym życiu. Zdarzyło&nbsp;się więcej niż zakładałem, spotkałem ludzi, dzięki którym dużo&nbsp;się zmieniło, miałem mocarne chwilę szczęścia i&nbsp;szczytu kondycji i&nbsp;tyle samo razy&nbsp;się zawiodłem, dałem ciała albo zrobiłem straszną głupotę. Spełniłem więcej marzeń, czy, jak kto woli, celów niż chciałem i&nbsp;to wszystko, co zrobiłem od stycznia, odbije&nbsp;się bardzo mocno na 2019. Sam nie mogę&nbsp;się doczekać. Póki co analiza ukochanego 2018 :)

![paweł izdebski](https://s3.eu-central-1.amazonaws.com/pawelizdebski.pl/assets/blog/podsumowanie-2018/IMG_9684.jpg)
<small>Fot. Magdalena Halicka</small>

W&nbsp;Styczniu dostałem zaproszenie do wzięcia udziału w&nbsp;castingu do spektaklu “ONCE” w&nbsp;Teatrze Muzycznym Roma. Moja ekscytacja i&nbsp;trochę niedowierzanie sięgnęły zenitu, przez co totalnie położyłem kanał na Youtube, własne piosenki i&nbsp;ciężko było mi&nbsp;się skupić na innych rzeczach. Startowałem na główną rolę i&nbsp;czułem, że to moja życiowa szansa. Życie&nbsp;się uśmiechnęło i&nbsp;nie udało mi&nbsp;się dostać do obsady. Przed wakacjami graliśmy ze Studiem Accantus na głównej scenie Teatru Roma finałowy koncert trasy symfonicznej. W&nbsp;tym samym czasie przebiegały próby generalne do musicalu, w&nbsp;którym tak strasznie chciałem zagrać. Żołądek podchodził mi do gardła - tak miało być, mój czarny anioł z&nbsp;dumą wyszeptał mi “Nigdy nie zagrasz w&nbsp;musicalu”.

![once](https://s3.eu-central-1.amazonaws.com/pawelizdebski.pl/assets/blog/podsumowanie-2018/once-teatr-roma.jpg)
<small>Fot. Karol Mańk</small>

Pod koniec wiosny dzwoni telefon, który udowodnił mi, że wszystko jest po coś (a&nbsp;nawet jeśli nie, to pozwólcie mi w&nbsp;to wierzyć). 30&nbsp;czerwca zagrałem swój pierwszy spektakl na deskach prawdziwego teatru muzycznego. Jakie to uczucie? Nie pamiętam. Wiem, że w&nbsp;dniu własnego debiutu czasownik “spać” nie istnieje. Trafiłem do grupy muzyków i&nbsp;aktorów, którzy inspirują mnie i&nbsp;pozwalają być sobą w&nbsp;garderobie i&nbsp;na scenie. Mam nawet swoje trampki. Podpisane. A&nbsp;co lepsze poznałem kogoś nowego… Róża to Mandola, oczywiście zdobycie leworęcznego instrumentu minstreli graniczyło z&nbsp;cudem, więc Róża to hybryda i&nbsp;składam pokłony dla lutnika, który ustawił ją specjalnie pod soundtrack musicalu.

![róża](https://s3.eu-central-1.amazonaws.com/pawelizdebski.pl/assets/blog/podsumowanie-2018/IMG_8457.jpg)
<small>Fot. Magdalena Halicka</small>

Zostajemy przy musicalu i&nbsp;przenosimy&nbsp;się do Studia Accantus. Nie wiem od czego zacząć, może najpierw od kanału na YT i&nbsp;piosenek, w&nbsp;których miałem przyjemność wziąć udział! Całkiem niedawno, bo trzy tygodnie temu wcieliłem&nbsp;się w&nbsp;słynnego Olafa, z&nbsp;którym jak&nbsp;się okazało podczas nagrań - bardzo&nbsp;się utożsamiam. Zresztą sprawdźcie sami:
[Jestem bałwanem Olafem](https://www.youtube.com/watch?v=OxrNDvonGuQ&utm_source=pawelizdebski.pl&utm_medium=blog&utm_campaign=podsumowanie-2018)! Poza śnieżnymi rozkoszami miałem przyjemność zaśpiewać najsłodszą piosenkę na ukulele. “Bonnie” w&nbsp;tłumaczeniu Doroty Kozielskiej przyciągnęła mnie do siebie w&nbsp;czasie 0,000000. Właściwie wystarczyło usłyszeć oryginał Jeremy Jordana żeby zakochać&nbsp;się po uszy w&nbsp;tym utworze.

A&nbsp;gdyby tak porwali Twojego najlepszego przyjaciela? Ja zadzwoniłbym do Kuby Jurzyka i&nbsp;Kamila Zięby, tylko oni wiedzą co to znaczy [Hej Przygodo](https://www.youtube.com/watch?v=wzgOUjTQFio&utm_source=pawelizdebski.pl&utm_medium=blog&utm_campaign=podsumowanie-2018)

![Hej Przygodo](https://s3.eu-central-1.amazonaws.com/pawelizdebski.pl/assets/blog/podsumowanie-2018/PRZYGODA-ooo.jpg)
<small>Fot. Bartek Kozielski</small>

Piosenek oczywiście było więcej, nie wspominam już o legendarnych zbiorówkach, takich jak “Wieża Babel” czy “Mario czy już wiesz” w&nbsp;aranżacji Amerykańskiego zespołu Pentatonix.

Okazało&nbsp;się też, że śpiewamy nie tylko w&nbsp;internecie. Ba! Jest kilka momentów w&nbsp;życiu, których&nbsp;się nie zapomina. Jednym z&nbsp;nich na pewno jest Trasa Symfoniczna. Wierzcie lub nie, 11 wokalistów na scenie wspartych kilkudziesięcioosobową orkiestrą robi wrażenie nie tylko na słuchaczach. Zespoły zazwyczaj nagrywają płyty z&nbsp;orkiestrą na 50lecie istnienia - mnie spotkało to dużo wcześniej. Mogę być tylko wdzięczny.

![trasa symfoniczna](https://s3.eu-central-1.amazonaws.com/pawelizdebski.pl/assets/blog/podsumowanie-2018/20180304_201116.jpg)

Już teraz mogę zapewnić, że już na początku 2019, pojawię&nbsp;się na kanale jako…

[Książę Naiwności](https://pawelizdebski.pl/muzyka/) jednak nie był na tyle naiwny, żeby nic nie zrobić w&nbsp;kierunku swoich marzeń. I&nbsp;tak 1 Maja wypuściłem swój pierwszy oficjalny teledysk do piosenki [“Balon”](https://www.youtube.com/watch?v=xcXnqFMatBU&utm_source=pawelizdebski.pl&utm_medium=blog&utm_campaign=podsumowanie-2018). Rolę ściągającej mnie na ziemię zagrała Ada Stalewska, której przeogromnie dziękuję za włożenie ogromu emocji przy realizacji klipu. Reżyserią zajęła&nbsp;się Olga Izdebska (Bratnia dusza, ale nie siostra :D) Po wakacjach wstałem z&nbsp;letniego snu, który gdzieś schował moje autorskie poczynania. Jak już wstałem, to na dobre. Poznałem kilka cudownych osób, które troszkę dodały mi siły i&nbsp;przypomniały, że przecież najbardziej na świecie to ja chcę pisać piosenki. Więc otrzepałem&nbsp;się z&nbsp;kurzu i&nbsp;w&nbsp;krótkim czasie zagrałem w&nbsp;Toruniu, Gdyni, Wrocławiu, Katowicach, Warszawie, Łodzi, Sopocie i&nbsp;Krakowie! Powiem Wam więcej! Możecie nawet zobaczyć jak było, bo z&nbsp;każdego koncertu przygotowałem dla Was fotorelacje, mam nadzieję, że to Was zachęci po pierwsze do zapisania&nbsp;się do mojego newslettera (zostajesz wtedy “Struną Izdeba” - fajnie co?), a&nbsp;po drugie - przyciągnie Was i&nbsp;Waszych znajomych na moje koncerty, na których naprawdę staram&nbsp;się zostawić całego siebie. Proszę sobie tu kliknąć [Fotorelacje z&nbsp;koncertów](https://pawelizdebski.pl/fotorelacje/). 

![Kasia Mazurkiewicz](https://s3.eu-central-1.amazonaws.com/pawelizdebski.pl/assets/fotorelacje/12-2018/IMG_3622.jpg)
<small>Fot. Piotr Kędzia</small>

W Sopocie, Gdyni, Łodzi i dzielnicy Wesoła w Warszawie towarzyszyła mi przy pianinie wspaniała Kasia Mazurkiewicz, której jestem ogromnie wdzięczny za przelanie swojej wrażliwości na moją muzykę <żółwik>.

Jeśli Wam&nbsp;się spodobało na mojej nowej stronie, to głośne oklaski dla Darii Woźnickiej, która jest autorką www i&nbsp;w&nbsp;pocie czoła pomaga mi z&nbsp;koncertami (*Dla nas nie ma jutra*). 

![Ralph Kaminski support](https://s3.eu-central-1.amazonaws.com/pawelizdebski.pl/assets/blog/podsumowanie-2018/IMG_9718.jpg)
<small>Fot. Magdalena Halicka</small>

Wraz z&nbsp;końcem jesieni zagrałem trzy cudowne koncerty jako support przed Ralphem Kamińskim na jego finałowej trasie “Morze”. Fani Ralpha to skarb, ludziska przyjęli mnie tak ciepło, że na scenie nie czułem&nbsp;się jak support, za co bardzo dziękuję. Moją radość spotęgował fakt, że z&nbsp;tym samym zespołem jeździłem na pierwsze koncerty Ralpha kiedy płyta “Morze” dorastała nie mając jeszcze ani jednej nagranej ścieżki! Nie mogłem sobie wyobrazić lepszego pożegnania, niż to w&nbsp;Palladium na finale trasy. 

![Ralph Kaminski support](https://s3.eu-central-1.amazonaws.com/pawelizdebski.pl/assets/blog/podsumowanie-2018/IMG_9732-2.jpg)
<small>Fot. Magdalena Halicka</small>

Gdzieś w&nbsp;okolicach lutego ujarzmiłem nieco swoją dyscyplinę i&nbsp;uaktywniłem&nbsp;się na moim kanale Youtube - choć nadal nie tak jakbym sobie tego życzył, to udało&nbsp;się zdobyć kilka fajnych chwil, między innymi [moje pierwsze Q&A](https://www.youtube.com/watch?v=TPg_J7znIis&utm_source=pawelizdebski.pl&utm_medium=blog&utm_campaign=podsumowanie-2018), przy którym miałem masę radości i&nbsp;w&nbsp;końcu mogłem odpowiedzieć na nurtujące Was pytania.

2018 to też rok, w&nbsp;którym spotkałem człowieka, przez którego robię to co robię. Z&nbsp;tej okazji nagrałem filmik pt. [Najlepszy dzień w&nbsp;życiu](https://www.youtube.com/watch?v=qi5JDJnJZlY&utm_source=pawelizdebski.pl&utm_medium=blog&utm_campaign=podsumowanie-2018) - skąd ten tytuł? Jakby Wam to powiedzieć, moja gitara jest od tamtej pory bezcennym artefaktem. 

![Rachel z&nbsp;autografem](https://s3.eu-central-1.amazonaws.com/pawelizdebski.pl/assets/blog/podsumowanie-2018/Autograf-Tyler.jpg)

Większość z&nbsp;Was wie, że mam problem z&nbsp;serialami, a&nbsp;raczej z&nbsp;czasem, który marnuje przed ekranem. Jednakże uważam, że nie do końca był to czas stracony. Gdyby nie mój ukochany serial Dom z&nbsp;papieru (La Casa De Papel) nie nagrałbym cudownego Intro autorstwa Cecilli Krull, która(!) zobaczyła mój cover i&nbsp;napisała kilka ciepłych słów. Patrzyłem w&nbsp;prywatną wiadomość na instagramie jakieś 12 minut, zanim zrozumiałem, że spaliłem tosty. Mój cover [“My life is going on”](https://www.youtube.com/watch?v=UsCpNrufVyI&utm_source=pawelizdebski.pl&utm_medium=blog&utm_campaign=podsumowanie-2018)

Pomiędzy moim oczkami w&nbsp;głowie działo&nbsp;się jeszcze więcej. W&nbsp;grudniu nagrałem wokale do bajki Netflixa, zagrałem na kilku weselach pierwszy taniec jako “niespodzianka”, wprawiając niejedną Pannę Młodą we wzruszenie! Uwielbiam oglądać filmiki, na których Ed Sheeran zaskakuje nowożeńców - teraz wiem, że czas na oglądanie nie był stratą czasu ;&nbsp;) 

W&nbsp;2018 zacząłem też pisać inny rozdział, do którego już raz podchodziłem ale byłem za głupi, niedoświadczony, a&nbsp;najbardziej doskwierał mi brak własnego zdania. Książę Naiwności był super ziomkiem, ale ta debiutancka epka to też pożegnanie z&nbsp;pewnym etapem mojego życia. Czas iść dalej, roku 2019 otwieram&nbsp;się na Ciebie i&nbsp;wierzę że choć troszkę zmienimy świat. Przedstawiam Wam Dianę, Marcina, Grzegorza i&nbsp;Bartka. Trzymajcie kciuki za nas w&nbsp;przyszłym roku, mamy zamiar trochę namieszać.

![Zespół](https://s3.eu-central-1.amazonaws.com/pawelizdebski.pl/assets/blog/podsumowanie-2018/zespo%CC%81%C5%82.jpg)

Najlepszości dla Was wszystkich. 

<blockquote>
    Jeśli zaproponują ci miejsce w&nbsp;statku kosmicznym, nie pytaj, co to za miejsce. Po prostu wsiadaj.
</blockquote>
<small>© Sheryl Sandberg</small>

Paweł
